{"title": "SE-Business Expert", "summary": "Du ger Apple Stores f\u00f6retagskunder tillg\u00e5ng till allt de beh\u00f6ver f\u00f6r att kunna drifts\u00e4tta Apples l\u00f6sningar i sina verksamheter. Som Business Expert hj\u00e4lper du dem att l\u00e4ra sig om Apples produkter och att utforska olika m\u00f6jligheter. Du ing\u00e5r i ett team som brinner f\u00f6r att hj\u00e4lpa f\u00f6retag till nya framg\u00e5ngar. Du har god insikt i f\u00f6retagens behov, brinner f\u00f6r Apple och stimuleras av att kunna erbjuda kunderna kraftfulla och innovativa l\u00f6sningar. Du samarbetar med andra f\u00f6r att fr\u00e4mja en kultur d\u00e4r alla k\u00e4nner tillh\u00f6righet och inspireras att g\u00f6ra sitt allra b\u00e4sta.", "description": "Som Business Expert presenterar du Apples l\u00f6sningar, teknik och tj\u00e4nster f\u00f6r f\u00f6retagskunder. Du tillbringar tid i butiken med nya och befintliga f\u00f6retagskunder och l\u00e4r k\u00e4nna deras behov. Du skapar nya \u00f6ppningar, bygger relationer och tar kontakt via telefon eller genom workshops och evenemang i butikerna. Du uppt\u00e4cker vilka behov kunderna har genom presentationer och samarbetar med f\u00f6retagsteamet f\u00f6r att f\u00f6rbereda och presentera offerter. Du tar tillsammans med f\u00f6retagsteamet fram skr\u00e4ddarsydda l\u00f6sningar f\u00f6r kunder med komplexa behov. Dessutom informerar du om och erbjuder kunderna v\u00e5r kompletta upps\u00e4ttning s\u00e4lj- och supportl\u00f6sningar. Du bidrar till s\u00e5v\u00e4l Apples som kundernas framg\u00e5ngar genom att v\u00e4cka kundernas intresse f\u00f6r allt som Apples teknik har att erbjuda deras verksamhet.", "key_qualifications": "", "preferred_qualifications": "God k\u00e4nnedom om vad olika f\u00f6retag anv\u00e4nder sig av f\u00f6r slags teknik och vilka l\u00f6sningar Apple kan erbjuda dem. Bekv\u00e4m med att samtala med kunder p\u00e5 telefon och informera om olika f\u00f6retagsl\u00f6sningar. F\u00f6rm\u00e5ga att h\u00e5lla i olika f\u00f6retagsaktiviteter, som presentationer, workshops och evenemang i butikerna. Bidrar till en inkluderande milj\u00f6 genom att respektera allas olikheter och vara \u00f6ppen f\u00f6r att l\u00e4ra av varandra. F\u00f6rverkligar Apples v\u00e4rderingar om inkludering och m\u00e5ngfald i det dagliga arbetet. Du har erfarenhet av f\u00f6rs\u00e4ljning till f\u00f6retagskunder. Du k\u00e4nner dig bekv\u00e4m med att ta kontakt per telefon. Du har stor social kompetens, \u00e4r skicklig p\u00e5 att genomf\u00f6ra presentationer och uttrycker dig ledigt s\u00e5v\u00e4l i tal som i skrift. Du talar det lokala spr\u00e5ket flytande. Du kan jobba med ett flexibelt schema. Dina arbetstider baseras p\u00e5 aff\u00e4rsbehoven.", "education_experience": "", "additional_requirements": "", "pay_benefits": "", "company": "apple", "url": "https://jobs.apple.com/en-in/details/200535033"}