{"title": "SE-Creative Pro", "summary": "Din uppgift som Creative Pro \u00e4r att f\u00f6respr\u00e5ka och demonstrera f\u00f6rdelarna med Apples ekosystem f\u00f6r v\u00e5ra kunder, v\u00e5rt interna team och samh\u00e4llet i stort.", "description": "Agerar ambassad\u00f6r f\u00f6r Apples m\u00e5l, produkter och tj\u00e4nster gentemot dina arbetskamrater, genom mentorskap och genom att skapa m\u00f6jligheter till l\u00e4rande. Anv\u00e4nder ber\u00e4ttelser f\u00f6r att illustrera hur ett intresse eller en hobby kan f\u00f6rdjupas med hj\u00e4lp av Apples teknik. \u00d6kar f\u00f6rs\u00e4ljningen av tillbeh\u00f6r genom att rekommendera l\u00f6sningar som uppfyller kundernas behov samt \u00e4r med och f\u00f6rvandlar kunder till \u00e4gare. H\u00e5ller dig uppdaterad om nya produkter, tekniker och trender f\u00f6r att leda relevanta workshops och aktiviteter. Tar reda p\u00e5 vad som intresserar kunderna och vad de tycker \u00e4r viktigt i n\u00e4romr\u00e5det och kopplar detta till relevanta program och aktiviteter i butiken. Maximerar antalet deltagare och intresset f\u00f6r tj\u00e4nster och produkter genom att marknadsf\u00f6ra och planera workshops p\u00e5 ett effektivt s\u00e4tt. H\u00e5ller kontakten och v\u00e5rdar relationerna med lokala branscher med koppling till Apples passionsomr\u00e5den. Agerar mentor \u00e5t och utbildar Creative-teamet f\u00f6r att f\u00f6rdjupa deras kunskaper och f\u00e4rdigheter. F\u00f6rb\u00e4ttrar Apple Store-upplevelsen genom att efters\u00f6ka, analysera och tolka feedback fr\u00e5n kollegor och NPS-po\u00e4ng fr\u00e5n kunder och sedan agera d\u00e4refter. Anv\u00e4nder aktiviteter, workshops och evenemang f\u00f6r att skapa en f\u00f6rv\u00e4ntansfull st\u00e4mning, samt f\u00f6r att v\u00e4cka engagemang och entusiasm bland kunderna. H\u00e5ller engagerande workshops som aktiverar kunderna. F\u00f6rst\u00e5r de utmaningar som ny teknik kan inneb\u00e4ra och visar f\u00f6rst\u00e5else f\u00f6r varje kunds tekniska kunskapsniv\u00e5. F\u00f6rser kunderna med de verktyg de beh\u00f6ver f\u00f6r att l\u00e4ra sig mer, skapa och dela s\u00e5 att de kan utveckla sina personliga intressen med hj\u00e4lp av Apples teknik. Skapar praktiska kundupplevelser som g\u00f6r att andra kan f\u00e5 ut mesta m\u00f6jliga av Apples ekosystem. Ser till att det finns m\u00f6jligheter till l\u00e4rande och agerar mentor. K\u00e4nner till alla interna och externa verktyg som finns f\u00f6r kunder som vill f\u00f6rb\u00e4ttra sina tekniska kunskaper. Erbjuder ytterligare support- och servicealternativ inom ramarna f\u00f6r tj\u00e4nsterna och utbildningsmilj\u00f6n.", "key_qualifications": "", "preferred_qualifications": "Dokumenterad f\u00f6rm\u00e5ga att f\u00e5nga kundernas intresse genom att ber\u00e4tta. Bra presentat\u00f6r och talare med dokumenterad f\u00f6rm\u00e5ga att anpassa sig till en komplex publik med m\u00e5nga inl\u00e4rningsstilar. Du k\u00e4nner starkt f\u00f6r Apples m\u00e5l att ge b\u00e4sta m\u00f6jliga kundupplevelse. Du \u00e4r en utm\u00e4rkt pedagog med god social kompetens. Du har stor erfarenhet av att anv\u00e4nda Apples produkter, tillbeh\u00f6r och appar i en kreativ milj\u00f6. Kollegorna ser dig som en mentor. Du har relevant yrkeserfarenhet inom ett kreativt omr\u00e5de (meriterande). Du f\u00f6rst\u00e5r den kreativa processen. Du f\u00f6rst\u00e5r f\u00f6rdelarna med Apples ekosystem och kan p\u00e5verka andra m\u00e4nniskors syn p\u00e5 det. Du har erfarenhet av musik- och ljudredigering, inspelning, digital fotografering, digitalt filmskapande, redigering och andra omr\u00e5den d\u00e4r Apples produkter och appar anv\u00e4nds. Du kan hantera flera olika uppgifter samtidigt.", "education_experience": "", "additional_requirements": "", "pay_benefits": "", "company": "apple", "url": "https://jobs.apple.com/en-in/details/200535627"}